...46-

a narratione Aeschyli toto coelo differt. Causa quippe quae exhibetur
cur victor e iudicio'Orestes evaserit tota pendet ex eo, quod dei su-
erint judices, numerus iudicum itidem ex solenni deorum numero
pendet. - Quid igitur hoc ad Aeschylum attinet? Immo quanta
ineptiaista narratio premitur! Hic quoque Minerva ultima calculum
pro Oreste affert, sed vanus est ille calculus: nonin eo est posita
Orestis salua, potuit aeque bene in alteram partem dea sapien-
tissima abire dummodo par ab utraque parte divinorum suffra—
giorum numerus exsisteret. Num eodem modo Aeschylus? Mi·-
nime. Sint, uti volunt, sex utrinque apud Aeschylum calculi, sit
sextus Oresti favens Minervae, causa cur hic absolvatur ea sem-
per erit, quia deam sapientissimam patronam habuit. Quid multa?
est summa apud Aeschylum vis calculi Minervae, nulla apud scho-
liastam, intellexit ille quid sibi vellet Minervae iudicium, hic tan-
tum abfuit ut intelligeret, ut causam cur Orestes liberaretur aliam
quaereret. Qui igitur hic laudari poterit, ubi de Aeschyli mente
quaeritur, nisi forte externa quis, numerum inquam et nomen
quam rem ipsam, sensum et consilium scriptorum spectare ma-
vult. 'Sed priusquam ad consilium Aeschyli revertimur, verbo
saltem argumentum externum quoddam aliunde petitum sed et
. ipsum a Fritzschio allatum attingamus. Sed argumenti nomine
num id dignum haberi potest, quod in re versatur et ipsa incer-
tissima? ¹Est enim re vera incertissimum, imparem fuisse seriori
tempore Areopagitarum numerum: sed, ut fuerit, sequiturne eo-
dem modo rem inde a primis temporibus institutam fuisse? sed,
ut omnia concedam, fuerit inde a primis temporibuS‚ annon Aeschylo
licuit, alio consilio rem aliter instituere? Scilicet nihil ille muta·-
vit, auctoritatem ille magis quam suam mentem curavit, fuit
major illi historiae quam rationis religio. Vides quam sint levia
ista ut fere pigeat me quod tot de iis verba fecerim.

Omnia itaque iam ut eodem redeamuS, unde venimuS, id est
ut poetae ipsius consilium quaeramus, nos adhortantur. -Fritz-
schius iterum praeit ad morem eum provocanS, quo vel poste-
riori tempore paribus utrinque sententiis reus criminis absolutus
sit. Hunc enim morem quum ex ipso illo Minervae iudicio du-
* xerint, aperte ait apud Aeschylum quoque addito demum Miner-
vae calculo parem factum esse calculorum numerum. Res ea·
gravissima est: ex comparato enim more isto cum Aeschyli nar-
ratione quae sit utriusque vis et sensus elucere poterit. Statua-
mus primum veram esse Hermanni et Fritzschii opinionem.
Statim quomodo usuS, qui postea in foro valuit ex Orestis iudi-
cio duci potuerit, ego non intelligo. Absolutus est criminis qui
matrem necaverat quia alborum calculorum unus Minervae cal-

 

