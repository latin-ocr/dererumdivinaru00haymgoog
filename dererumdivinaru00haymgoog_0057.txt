’.49-

enim eoS, quod ipsi senserint Aeschylo dedisse suspicari coepimus.
Sed nondum res est dijudicata et · ut dijudicetur ad argumenta
alia detegenda ubique circumspicimus. Ubi vero si quae super-
sunt, esse poterunt nisi apud Aeschylum ipsum? Unum revera
nunc etiam ibi latet. Hermannus id Muellero objecit (Ι. l.
pg. 198). Ineptum videlicet Hermannus iudicat esse, calculum
- insuper addere, postquam quae parium suffragiorum lex esse de-
beret iam verbis dea professa sit. Acute fateor et ingeniose mo-
nitum. Habet tamen Muellerus ad haec etiam quod respondeat.
Ut enim taceam quod quis merito dicere posse sibi videatur, quo-
dammodo calculo isto majorem legi divinae auctoritatem et quan-
dam iuris speciem accedere, valebit certe ad Aeschyleae artis in-'
dolem provocatio, quippe quae in eo potissimum posita sit, ut
quam maxime ad oculorum sensum omnia revocentur, sensibus- ’
que subjiciantur quae per se sola mente contineantur. Attulit
hujus usus Sch oellius plura exempla (pg. 434. 435): sagittis va-
cuam Xerxis pharetram (Pers. 1016—1023), pallium quo implica-
tum Agamemnonem uxor necaverat, ab Oreste expansum (Cho.
980 sq.) et post alia ipsum de quo nunc sermo est Minervae cal-
culum. Attamen fatendum certe esset hoc loco minus feliciter
illam symbolicam rationem ab Aeschylo esse adhibitam. Nam
ipse hoc modo ansam dedisset, ut cum iudicum calculis symbo-
licus 'ille Minervae calculus confunderetur. Quae quum ita sint,
quantulumcunque isto Hermanni argumento efficitur, funditus
id tolli non poterit. Quae vis in eo insit, egregie eorum aliquis
probavit, qui stant ex adversa parte: Droysenium dico. Hic
enim quum sensisset, non bene calculum a Minerva addi, quum
calculum adjicere solius iudicisnlegem iudicandi praescribere prae-
sidis esset, vertendo in vernaculam linguam difficultatem istam
removere conatus est. ’ψῆφον itaque V. 735. Germanice reddidit:
,‚Spruch“, versus sequentes 736--7 40 interjectionis loco hab'uit, ver—
sum denique '741 sic interpretatus est acsi sententiae illius V. 735
expositionem contineret. Quis non videt, frustra doctissimum
virum laborasse? Cui enim in mentem venire poterit, vocabulum
ψῆφος singulari illa potestate ibi usurpatum esse, ubi in medio
iudicio versamur, ubi de ferendis suffragiis ubique est sermo?
Quis solo versu 735 hanc significationem valere sibi persuadebit,
quum longe alia eaque vulgaris aperte valeat V. ¹741 (ἰσόψηφος),
748 (ἐκβολὰς ψήφων) et 751?

Quae quum ita sint - ut summam faciamus disputationis
nostrae — nos non possumUS, quin Hermanno assentiamur.
ReS, ni valde fallor eo perducta est, ut viros doctos inter se cer-
tantes non amplius velis morari. Sit igitur missum certamen, ita

tamen, ut uno tantummodo, eoque probabili quidem, sed non
4

