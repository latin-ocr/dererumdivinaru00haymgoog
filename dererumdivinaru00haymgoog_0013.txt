-5'-

hercule homines in detegenda illa suprema lege laborasse videss
mus, illa inquam lege, qua universum mundum et eum quem
oculis cernimus et eum quem sola mente conspicimus, regnari
certissimum est! Quid quaeris? Aeschylum tibi verum rei
dramaticae. inventorem et ‚conditorem ‚ eheu qualem virum
ostendo! ¹¹) Habes poetam, qui, quum in summo po’esis genere
versaretur, formam illam rerum triplicem arti vindicavit. Alterum
alteri oppositum a tertio utrisque superiore excipitur, superatur,
alterum denique cum altero conciliatur. Arte praeeunte religio
est subsecuta, docuitque haec eadem lege deum quoque teneri,
quum unum deum eundemque tres esse deos contenderet. Eam
vero legem ad rationem jam haec nostra aetas revocavit, ut
aeternam eam esse mentis formam, aeternam philosophiae le-
gem omnemque esse cogitationem ad hanc normam exigendam
ostenderet.

Eam igitur tragoedia ab Aeschle, si minus inventa, 'in suam
certe formam vindicata, arti perfectionem attulit, ut quae deside-
rabatur antea rerum inter se dimicantium conciliatio ex ipso illo
proelio nunc exoriri videretur. Ad res enim rediens externas
et ad campum historiae late patentem eaque in re epicae ratio-

nis non dissimilis, eo tamen hanc superavit, quod res non per ·

se nullo tactas discrimine exhibuit, sed summa discordia laboran-
tes ad summam perduxit concordiam, in summam ex servitute
quasi in libertatem vindicavit. Quam ob rem vi. ista conciliatrice
freta 'ex narratione et multo magis etiam ex sola mentis contem-
platione ad ipsam vitam et veritatem rem reduxit. In scenam
produxit deos hominesque, loquentes eos et agentes, Immo res
ipsae, quibus nihil amplius adhaesit, alienum quod diceres et non
bene perspectum, quarum ipsa nunc quasi anima erat revelata, in
lucem jam ante aures spectatorum oculosque prodierunt. En
dei, heroeS‚ homines quum carminibus jamjam Homeri eam essent
nacti immortalitatem, qualem sihi non posse contingere magnus
ille Alexander aegre ferret, quum Pindari laudibus jam in coe-
lum essent elati, in terram nunc vel mortui redierunt neque im-
mortalitatem tantum coelestem sed vitam ipsam et talem quidem
sunt assecuti qua nescio num aliam habeas aut veriorem dicere
aut pulchriorem.

 

discrimine exponit epici carminis et tragoediae et cp. xxvi. ubi docet, quan-
tum haee sit ilio praestantior. — Quo loco Aeschylum habuerit Aristoteles,
eur tritogiae formae ne mentionem quidem teceri-t, discas a Weickero: Die
Aeschyiisehe 'rriiogie Prometheus etc. p. 588 sq. et 5³2.

*J Phryniehi truoginz toto coelo ab Aeschyli triiogiis diversas fuisse
,Weickerus tibi persuadeat: 'l'rilogie p. 498. et Droysenius: Phrynichus,
Aiscnytos und die Triiogie. ΚΜ, 1841. - conferas etiam iocum a Weicketo
laudatum Philoni. V. A. vl. ιι. p. 245.

