...37-

De iuo primo dramatum genere nunc nobis sermo esse non
potest. Nunc enim quem in' religione po‘esis principatum exer-
ceat quaeritur.¹ Alterum genus magna ex parte, tertium vero
totum ἢ huc pertinet. —

In Orestia primum ab Agamemnone, Clytaemnestra, Oreste
ad deos res paulatim perducitur. Qua ratione id fiat in posterum
quaerere differamus. Nunc sola illa Eumenidum deorumque re-.-
centiorum lis qua in re versetur, quomodo transigatur, qua de·-
nique ratione lex ista suprema hic expressa sit, quaerimus.

Quorum sit illa lis, in aperto est. Eumenides enim quis
non videt cum Minerva et Apolline certare? Mercurio jam
antea (§. 10.) suas . partes attribuimus. A Minerva vero Apollo
ita differt, ut magis sit penes hunc exortae litis causa, penes
illam dijudicandae et componendae facultas. Duos vero hosce
deos recentiores quodammodo omnes repraesentare disertis ipsius
tragoediae verbis'evincitur cf. imprimis Eu. 731.

Causa quae sit, ex aliis primum viris doctis quaeramus,
Muellerus vero quum id potissimum ageret, ut in movendis
varii animi motibus maximam poetae artem positam esse demon-
straret, a vi poesis illius vera cognoscenda vix dicere‘ possum
quantum abfuerit. Psychologicam eam interpretandi rationem
iam antea rejecimus. Praeterea vero omnia tragoediae nostrae ad
reipublicae statum qui tum fuerit, ait ita accomodata esse ut
summa res in fine ad Areopagi institutionem rediret (p. 115. sq.).
Quo in consilio exponendo Droysenius quoque diutius est ver-
satus (p. 31 sq.). Jam etsi eam esse scio Droysenii prudentiam
ut bene altiorem quoque quae dicitur dramatis ideam perspicere
possit, miror tamen, quod tam multa de illa politica trilogiae ratione
disseruit, de interiore sensu ne verbum quidem addidit. Quare quod ’
ipse nunc sum additurus, satis gauderem si id e Droysenii mente
dixisse viderer. Praeclaram videlicet Aeschyli artem sed magis
etiam nobilem illum et dignum philosopho animum in eo quo-
que admiremur necesse est, quod suam de regenda civitate, de
puhlicis institutis sententiam cum summis de rebus divinis ideis
conjunxerit, ad has omnia ita retulerit, ut de iis vel solis curasse
possit videri. Animadvertisne causam deorum potius quam ci—
vium hic agi, deorum, non civium hic simultates et inimicitias
conciliari? Sed et Areopagi praeclaram illam commendationem
audiS, libertatisque legibus temperatae laudes. Quo potius ani-
mum convertas nescis: Sunt et illa gravissima et baec dignis-
sima. At habebis sane idoneum quod sequaris consilium, si to-
tum poetae te dederiS. Tum haec ab illis non toto coelo differre
sed unum intelliges esse idemque. Est profect0‚ uti ab Aeschylo
docemur, nullum arctius vinculum, quam quo hominum iura et

